---
layout: post
title:  "Inleiding schrijven"
---
In een inleiding plaats je je onderwerp in een context. Je geeft aan waar je scriptie over gaat en je voorziet de lezer van informatie die hij nodig heeft voordat hij aan de kern van je scriptie kan beginnen.
<p>
Een inleiding schrijf je als je scriptie al grotendeels af is, samen met je <a href="/2009/03/18/conclusie-schrijven/">conclusie</a>. In de inleiding vertel je waar je scriptie over gaat en wat er in staat. De inleiding en de conclusie moeten goed op elkaar aansluiten; de vraag die in de inleiding wordt gesteld wordt beantwoord in de conclusie.
</p><p>
Een introductie is meestal ongeveer één bladzijde.
</p>

<h2>Introductie en context</h2>
<p>
Ten eerste introduceer je de lezer in het onderwerp. 
</p><p>
Plaats je onderwerp in een context. Meestal gaat een scriptie over één specifiek onderwerp. Hoe verhoudt dit onderwerp zich tot de rest van de wereld? Begin met woorden die iedereen begrijpt en maak het dan steeds specifieker. Door het in de context te plaatsen weet de lezer waar het over gaat, zelfs als hij geen expert is op jouw vakgebied.
</p><p>
Je kan bijvoorbeeld in je inleiding zetten dat je de gevaren van 4-hydroxybutaanzuur onderzocht hebt, maar het spreekt veel meer aan als je zegt dat er ongeveer 23 mensen per week op de eerste hulp komen door gebruik van de drug GHB.
</p><p>
Als jouw onderzoek aansluit op eerder werk, of onderzoek van andere mensen, bespreek dit dan ook in de inleiding. Als jouw onderzoek veel lijkt op een onderzoek van iemand anders, benoem dan de verschillen. Ook hier geef je weer de context aan, maar dan van jouw onderzoek tussen de anderen.
</p>

<h2>Motivatie</h2>
<p>
Zet ook in je inleiding waarom je dit onderwerp hebt gekozen, of waarom dit onderwerp volgens jou van belang is.
</p>

<h2>Onderzoeksvraag</h2>

<p>
Zet in de inleiding welke vraag jouw scriptie of onderzoek probeert te beantwoorden, en beschrijf ook de werkwijze die je hebt gebruikt. Als het van toepassing is op je onderzoek, zet dan ook de hypothese in je inleiding. De hypothese is wat je verwacht dat het antwoord op de onderzoeksvraag is, voordat je het onderzoek hebt gedaan.
</p>

<h2>Inhoudsopgave</h2>

<p>
Zet aan het einde van je inleiding de rest van je scriptie uiteen. Geef aan in welke volgorde je wat gaat behandelen.
</p>

<h2>Geen conclusie</h2>

<p>
In tegenstelling tot een "abstract" geef je in een inleiding niet aan wat er uit je onderzoek komt. Het is geen samenvatting van je onderzoek, en je mag de aanname doen dat de lezer van je inleiding ook de rest van je scriptie gaat lezen.
</p>

<h2>Lees meer</h2>
<ul>
<li><a href="https://www.scribbr.nl/scriptie-structuur/een-inleiding-schrijven-voor-je-scriptie/">Inleiding schrijven voor je scriptie</a></li>
<li>Boek "<a title="Francien Schoordijk, &euro; 27,50" href="https://www.bol.com/nl/p/basisvaardigheden-academisch-schrijven/9200000025136177/">Basisvaardigheden academisch schrijven</a>"</li>
<li>Boek "<a title="Warna Oosterbaan, &euro; 12,50" href="https://www.bol.com/nl/p/een-leesbare-scriptie/9200000025959542/">Een leesbare scriptie</a>"</li>
<li>Boek "<a href="https://www.bol.com/nl/p/schrijven-kreng/9200000030255223/">Schrijven kreng!</a>"</li>
</ul>
